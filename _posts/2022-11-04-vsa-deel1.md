---
layout: post
author: bert
tags: VSA
---

# Congresverkiezingen in de Verenigde Staten van Amerika, 2022
Zoals elke twee jaar zijn het congresverkiezingen in de VS, deze keer op 8
november.  Zoals steeds zijn er verkiezingen voor alle zetels
in de kamer van afgevaardigden en één derde van de zetels in de senaat. Ook zijn
in een deel van de staten goeverneursverkiezingen.

## De situatie
Deze verkiezingen zijn de eerste sinds de herindeling van de kiesdistricten na
de volkstelling van 2020 waarbij beide partijen elkaar natuurlijk weer van
gerrymandering beschuldigen. Er lopen ook nog heel wat rechtszaken tegen sommige
van deze kaarten dus het laatste woord is daar nog niet over gezegd. Ook zijn er
in heel wat staten sinds de vorige verkiezingen strenge kieswetten gestemd, ook
daar is veel protest tegen.

Momenteel is de democraat Joe Biden president en hebben de democraten de
meerderheid in het huis en met vijftig van de honderd zetels ook een
soort-van-meerderheid in de senaat.



## Peilingen
Normaal zou de Republikeinse partij vlot de meerderheid moeten halen in de kamer
van afgevaardigden, de senaat zou wel veel spannender worden.

Voor verkiezingen in de VSA is er één site waar ik altijd ga kijken voor
peilingen,
[FiveThirtyEight](https://projects.fivethirtyeight.com/2022-election-forecast/).
Zij bundelen alle peilingen en berekenen een gewogen gemiddelde dat ook met nog
veel meer factoren rekening houdt. De kans de democraten in beide kamers van het
congres de meerderheid behouden schatten ze daar op 15% .

## Het resultaat
De verkiezing vindt plaat op dinsdag 8 november en de eerste resultaten komen normaal
die nacht en vooral 's ochtends vroeg (Belgische tijd) binnen. Dan gaan we al
kunnen zien hoe spannend het wordt. De resultaten volgen gaat niet moeilijk
zijn. Ongetwijfeld gaat de VRT een live-blog hebben en voor meer expertise zijn
op hun website CNN, FOX en andere Amerikaanse zenders live te bekijken met lange
verkiezingsshows.




